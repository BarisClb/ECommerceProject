# ECommerceProject - Client  
  
   ## Notlar:  
  
   - Table Component'ı:  
  
     - Bu Component çocuğum gibi. Hazır bir DataTable kullanmak yerine, kendi yaptığım ve ilk react projelerimden beri kullandığım bir component. İşin eğlenceli kısmı ise her projede biraz daha değişiyor, o anki ihtiyaçlara göre yeni özellikler kazanıyor. İlk projemde oldukça basitti, sıradan bir tabledan farkı yoktu. Daha sonra tuşlar eklendi, o tuşlar 'değiştirilebilir' oldu, 'kelime arama' özelliği eklendi, bu özellik 'anlık (harf girdikçe yenilenen)' bir hale dönüştü (hatta bu arama eskiden sadece TableData üzerinde iken, artık API üzerinde oldu. Neden? Çünkü 'Sayfalama' sebebi ile bütün datayı alamıyoruz.). Eskiden 'Category' ve 'Product' olarak iki işlevli çalışırken, artık genel bir işlev görüyor. Daha sonra MiniSepet özelliği kazanmıştı. Şu anki projede ise bu özelliği Store Bölümünün TopNav kısmına taşıyıp Table'dan kaldırdım. Onun yerine ise Ekleme/Güncelleme/Silme Formları, ayrıca da 'Sayfalama (pagination)' ve 'Sıralama (sorting)' özellikleri eklendi. Ben Yazılım ve Kodlama yolculuğumda yürüdükçe, bu Componentta benimle birlikte gelişiyor, bu yüzden de 'çocuğum gibi' diyerek bahsettim.  
  
   - Formlar:  
  
     - CategoryFormları: 'Select' input, 'DeğiştirilecekEntityGetir' yaklaşımımdaki ilk tercihimdi. Daha sonra diğer EntityFormlarının 'Update' kısımlarında olan, 'DeğiştirilecekEntityIdIleGetir' özelliğini ekledim. 'Select' ile yaşadığım sorun, tıpkı Table'daki 'arama' fonksiyonu gibi 'Sayfalama'dan (Pagination) kaynaklanıyordu, sadece o anki sayfada bulunan Entity'ler elimizde mevcuttu. Sayfanın yanında bütün Entity'leri çağırmak oldukça zahmetli olduğu gibi, 'Sayfalama'yı API tarafında gereksiz bir hale getirirdi. Bu projede 'Category'ler çok fazla olmayacağı için burada 'Select' inputu bırakmanın bir sorun yaratmayacağını düşünüyorum. Ve tabii ki bir 'farklılık' olmasını istediğim için de olduğu gibi bıraktım.  
  
     - Formlar: React içerisinde \<form /> kullanmak; Şahsi görüşüm, yazılımcılar olarak yazdığımız kodların olabildiğince açık (amacı nedir?), anlaşılır (bir başka yazılımcının kolayca okuyabileceği) ve temiz olması gerekir (gerek görüntü, gerekse işlevsellik açısından). Bu yüzden de oluşturduğumuz formları, kelimenin tam anlamıyla \<form />\</form> elementleri arasında belirtmek mantıklı geliyor. Fakat işlevsellik açısından kendi oluşturduğum Client tarafında bir artısını göremedim (internet üzerinde etkileri var mı bilmiyorum, örneğin 'form' olarak belirtilmesi, arama motorlarında veya diğer sitelerde bir etki yaratıyor mu?). Fakat yine de, 'CategoryList'te olduğu gibi 'farklılık' olması açısından belirli formlarda bunu kullandım. Artısını görmediğimi söylemiştim ama şu şekilde bir etkisi oldu; Form 'Gönderildiğinde (Submit)' sayfa yenileniyordu. Ayrıca 'FindEntity' fonksiyonumu da etkilemişti. İki yerde de 'event.preventDefault()' kullanmam gerekti. Bu durum, sayfanın yenilenmesini istediğimiz durumlarda bir artı olarak görülebilir belki de fakat şahsen ihtiyaç duymadığım için benim gözümde sadece fazladan birkaç satıra sebep oluyordu. 'Ekle' ve 'Güncelle' \<form>\</form> yapısını kullanıyor, 'Sil' ise kullanmıyor.  
        - Gelecekten-Gelen-Not: Yukarıdaki yorumu yazdığımda fark etmediğim bir durum daha, 'Gönder' tuşunun yanındaki 'Kapat' tuşu da 'Gönder'me etkinliğini tetikliyor ve bir event.preventDefault() satırı daha ekletiyordu. 'Gönder' tuşu içerisinde 'type=submit' 'Attribute'u kullandığım, 'Kapat' içerisinde ise kullanmadığım için bu şekilde bir işlevin çalışacağını düşünmemiştim. Sanırım 'type=submit' diye belirtmek gereksiz oluyor.  
  
   - AdminLTE:  
  
     - 'public/adminLTE' klasörü içerisindeki bazı dosyaları sileceğim çünkü çok fazla yer kaplıyorlar. Üstelik adminLTE layoutunu oldukça basit bir şekilde kullanıyorum (Sunduğu imkanların oldukça küçük, hatta kendi başıma yazabileceğim bir parçası (seller layout gibi)). Bu dosyaların yerine CDN kullanacağım.  
       - Güncelleme: adminLTE'nin \<script /> CDN'i yoruma aldım çünkü bir işlevi yoktu (en azından şimdilik).  
